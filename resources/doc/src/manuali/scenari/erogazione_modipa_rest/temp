.. _scenari_erogazione_modipa:

Erogazione ModI PA
==================

Obiettivo
---------
Esporre un servizio REST accessibile in accordo alla normativa prevista dal Modello di Interoperabilità 2018.

Sintesi
-------
Mostriamo in questa sezione come procedere per l'esposizione di un servizio REST da erogare nel rispetto della normativa italiana alla base dell'interoperabilità tra i sistemi della pubblica amministrazione. In particolare andiamo ad illustrare lo scenario, tra quelli prospettati nel Modello di Interoperabilità di AGID, che prevede le più ampie caratteristiche di sicurezza e affidabilità.
I requisiti di riferimento sono quelli descritti nella sezione 5.4.2 del Modello di Interoperabilità che, oltre a garantire la confidenzialità della comunicazione con autenticazione dell'interlocutore, prevedono supporto a garanzia dell'integrità del messaggio e non ripudiabilità dell'avvenuta trasmissione.

La figura seguente descrive graficamente questo scenario.

   .. figure:: ../_figure_scenari/ErogazioneModIPA.png
    :scale: 80%
    :align: center
    :name: erogazione_modipa_fig

    Erogazione ModI PA

Le caratteristiche principali di questo scenario sono:

1. Un applicativo fruitore e uno erogatore, appartenenti a domini amministrativi distinti, dialogano sulla base di una API
2. La comunicazione sul confine tra i due domini avviene su un canale gestito con sicurezza canale di profilo "ID_AUTH_CHANNEL_02"
3. La confidenzialità e autenticità della comunicazione tra fruitore ed erogatore è garantita tramite sicurezza a livello messaggio con profilo "ID_AUTH_REST_02"
4. L'integrità del messaggio scambiato è garantita tramite sicurezza messaggio aggiuntiva di profilo "INTEGRITY_REST_01"
5. Conferma di ricezione del messaggio da parte dell'erogatore
6. Garanzia di opponibilità ai terzi e non ripudio delle trasmissioni


Esecuzione
----------
L'esecuzione dello scenario si basa sui seguenti elementi:

- una API "PetStore", basata su REST, profilo di interazione Bloccante e profili di sicurezza "ID_AUTH_CHANNEL_02", "ID_AUTH_REST_02" e "INTEGRITY_REST_01".
- un'istanza Govway per la gestione del profilo ModI PA nel dominio dell'erogatore.
- un client del dominio esterno che invoca la "POST /pet" diretto all'erogazione esposta da Govway.
- il server PetStore di esempio che riceve le richieste inoltrate dal Govway e produce le relative risposte.

Per eseguire lo scenario si può utilizzare il progetto Postman a corredo con la request "5. Erogazione ModI PA", che è stato preconfigurato per il funzionamento su questo scenario.

Dopo aver eseguito la "Send" e verificato il corretto esito dell'operazione è possibile andare a verificare cosa è accaduto nelle diverse fasi dell'esecuzione andando a consultare le console govwayMonitor dei due Govway utilizzati:

1. Da govwayMonitor del fruitore si può visualizzare il messaggio che è stato inviato dal client (Postman), come in :numref:`modipa_messaggio_client_fig`.

   .. figure:: ../_figure_scenari/modipa_messaggio_client.png
    :scale: 80%
    :align: center
    :name: modipa_messaggio_client_fig

    Messaggio inviato dall'applicativo fruitore

2. Il messaggio di richiesta inviato dal fruitore viene elaborato da Gvoway che, tramite la configurazione della firma digitale associata all'applicativo mittente, è in grado di produrre il token di sicurezza da inviare con la richiesta all'erogatore. Sempre da govwayMonitor del fruitore si può visualizzare il messaggio di richiesta in uscita che è il medesimo di quello in entrata con la differenza che è stato aggiunto il token di sicurezza tra gli header HTTP (:numref:`modipa_bearer_fig`).

   .. figure:: ../_figure_scenari/modipa_bearer.png
    :scale: 80%
    :align: center
    :name: modipa_bearer_fig

    Token di sicurezza inserito nell'header HTTP del messaggio

Andando a decodificare il token (ad esempio con JWT.io) si può notare come la sezione header (:numref:`modipa_jwtio_header_fig`) riporti l'identità del fruitore e il suo certificato X.509, mentre la sezione payload (:numref:`modipa_jwtio_payload_fig`) contenga i riferimenti temporali (iat, nbf, exp) e le componenti firmate del messaggio (tra cui il digest).

   .. figure:: ../_figure_scenari/modipa_jwtio_header.png
    :scale: 80%
    :align: center
    :name: modipa_jwtio_header_fig

    Sezione "Header" del Token di sicurezza

   .. figure:: ../_figure_scenari/modipa_jwtio_payload.png
    :scale: 80%
    :align: center
    :name: modipa_jwtio_payload_fig

    Sezione "Payload" del Token di sicurezza

3. Lo scambio del messaggio tra i due Govway (comunicazione interdominio) avviene in accordo al profilo "ID_AUTH_CHANNEL_02" e quindi con protocollo SSL e autenticazione client. Su govwayMonitor dell'erogatore si possono consultare i messaggi diagnostici della transazione dove è visibile la fase di autenticazione del client con i dati di validazione del certificato ricevuto (:numref:`modipa_ssl_auth_fig`).

   .. figure:: ../_figure_scenari/modipa_ssl_auth.png
    :scale: 80%
    :align: center
    :name: modipa_ssl_auth_fig

    Sicurezza canale "ID_AUTH_CHANNEL_02"

4. Il messaggio ricevuto dal Govway erogatore viene validato, sulla base dei profili di sicurezza previsti nello scambio, verificando in questo caso l'identità del fruitore, la validità temporale, la corrispondenza del digest relativo al payload. Solo in caso di superamento dell'intero processo di validazione, il messaggio viene inoltrato al servizio erogatore.
Le evidenze del processo di validazione del Govway erogatore sono visibili sulla govwayMonitor dell'erogatore, andando a consultare la traccia del messaggio di richiesta (:numref:`modipa_traccia_richiesta_fig`). Nella sezione "Sicurezza Messaggio" sono riportate le informazioni estratte dal token di sicurezza presente nel messaggio.

   .. figure:: ../_figure_scenari/modipa_traccia_richiesta.png
    :scale: 80%
    :align: center
    :name: modipa_traccia_richiesta_fig

    Traccia della richiesta elaborata dall'erogatore

5. Dopo l'inoltro al servizio erogatore, Govway riceve la risposta e la elabora producendo il relativo token di sicurezza utilizzando le impostazioni di firma fornite nell'ambito dell'erogazione configurata. Sulla console govwayMonitor è possibile visualizzare il messaggio di risposta in uscita, dove si rileva la presenza del token prodotto nell'header HTTP "Authorization" (analogamente a :numref:`modipa_bearer_fig`).

6. Sulla console govwayMonitor fruitore, è possibile consultare la traccia relativa alla trasmissione della risposta (:numref:`modipa_traccia_risposta_fig`), dove sono visibili i dati di autenticazione dell'erogatore, i riferimenti temporali e l'identificativo del messaggio, nonché il digest del payload per la verifica di integrità.

   .. figure:: ../_figure_scenari/modipa_traccia_risposta.png
    :scale: 80%
    :align: center
    :name: modipa_traccia_risposta_fig

    Traccia della richiesta elaborata dall'erogatore


Conformità ai requisiti ModI PA
~~~~~~~~~~~~~~~~~~~~~~~~~~~~~~~
I requisiti iniziali, legati alla comunicazione basata su uno scenario ModI PA, sono verificati dalle seguenti evidenze:

1. La trasmissione è basata sul profilo "ID_AUTH_CHANNEL_02", riguardo la sicurezza canale, come evidenziato nei messaggi diangostici dalla presenza degli elementi dell'handshake SSL e relativi dati dei certificati scambiati (:numref:`modipa_ssl_auth_fig`).

2. La sicurezza messaggio applicata è quella dei profili "ID_AUTH_REST_02" e "INTEGRITY_REST_01", come ampiamente mostrato nelle tracce dei messaggi di richiesta e risposta, dove sono presenti i certificati degli applicativi e le firme dei payload (e le relative validazioni).

3. La conferma di ricezione da parte dell'erogatore è costituita dalla risposta ottenuta dal fruitore, sul profilo di interazione bloccante, con il token di sicurezza e la firma del payload applicati sul messaggio di risposta.

4. Il non ripudio della trasmissione da parte del fruitore è garantito tramite la conservazione del messaggio ottenuto, comprensivo di riferimenti temporali, digest del payload, identità del mittente, il tutto garantito dalla firma digitale.

5. L'opponibilità verso i terzi è garantita dal mantenimento nell'archivio delle evidenze traciate, citate ai punti precedenti, con la possibilità, offerta dalla console govwayMonitor, di effettuare successive ricerche per la consultazione delle stesse.


Configurazione
--------------
Per la configurazione dello scenario descritto è necessario intervenire sulla govwayConsole (lato fruitore ed erogatore in base all'ambito di propria competenza). Per operare con la govwayConsole in modo conforme a quanto previsto dalla specifica del Modello di Interoperabilità 2018 si deve attivare, nella testata dell'interfaccia, il Profilo di Interoperabilità "ModI PA" (:numref:`modipa_profilo_fig`).

   .. figure:: ../_figure_scenari/modipa_profilo.png
    :scale: 80%
    :align: center
    :name: modipa_profilo_fig

    Profilo ModI PA della govwayConsole

Per far gestire a Govway la peristenza dei messaggi scambiati, come prova di trasmissione per l'opponibilità ai terzi, è necessario intervenire sulla configurazione della funzionalità di tracciamento (sezione del menu "Configurazione > Tracciamento", abilitando la "Registrazione Messaggi" e prevendedo la persistenza quanto meno delle comunicazioni scambiate tra i due gateway (:numref:`modipa_tracciamento_richiesta_fig` e :numref:`modipa_tracciamento_risposta_fig`).

   .. figure:: ../_figure_scenari/modipa_tracciamento_richiesta.png
    :scale: 80%
    :align: center
    :name: modipa_tracciamento_richiesta_fig

    Abilitazione del salvataggio delle richiesta in uscita

   .. figure:: ../_figure_scenari/modipa_tracciamento_risposta.png
    :scale: 80%
    :align: center
    :name: modipa_tracciamento_risposta_fig

    Abilitazione del salvataggio delle risposta in ingresso

Si procede quindi con i passi di configurazione del servizio:

1. Si registra l'API "PetStore", fornendo il relativo descrittore OpenAPI 3, selezionando i profili "ID_AUTH_CHANNEL_02" (sicurezza canale) e "INTEGRITY_REST_01 con ID_AUTH_REST_02" (sicurezza messaggio) nella sezione "ModI PA" (:numref:`modipa_profili_api_fig`). Questa operazione viene effettuata sia sul Govway fruitore che erogatore.

   .. figure:: ../_figure_scenari/modipa_profili_api.png
    :scale: 80%
    :align: center
    :name: modipa_profili_api_fig

    Profilo ModI PA della govwayConsole

2. Lato fruitore si configura l'applicativo mittente indicando, nella sezione ModI PA, i parametri del keystore necessari affinché Govway possa produrre il token di sicurezza firmando per conto dell'applicativo (:numref:`modipa_applicativo_fruitore_fig`).

   .. figure:: ../_figure_scenari/modipa_applicativo_fruitore.png
    :scale: 80%
    :align: center
    :name: modipa_applicativo_fruitore_fig

    Configurazione applicativo fruitore

3. Lato fruitore si registra la fruizione "PetStore", relativa all'API precedentemente inserita, indicando i dati specifici nella sezione "ModI PA Richiesta" (:numref:`modipa_fruizione_richiesta_fig`). In particolare è possibile specificare quali header HTTP si vuole firmare, oltre al payload, e quale scadenza per il token impostare.

   .. figure:: ../_figure_scenari/modipa_fruizione_richiesta.png
    :scale: 80%
    :align: center
    :name: modipa_fruizione_richiesta_fig

    Configurazione richiesta della fruizione

La sezione "ModI PA Risposta" definisce i criteri per la validazione dei messaggi di risposta, come la posizione del token di sicurezza e il truststore per l'autenticazione dell'erogatore (:numref:`modipa_fruizione_risposta_fig`).

   .. figure:: ../_figure_scenari/modipa_fruizione_risposta.png
    :scale: 80%
    :align: center
    :name: modipa_fruizione_risposta_fig

    Configurazione risposta della fruizione

4. Lato erogatore è opzionalmente possibile registrare l'applicativo esterno che corrisponde al fruitore del servizio. Questa scelta può essere fatta in base al tipo di autorizzazione che si è impostata sui fruitori. Vediamo i seguenti casi:

- Se il truststore utilizzato da Govway per l'autenticazione dei fruitori (sicurezza messaggio) contiene i singoli certificati degli applicativi autorizzati, questo passo può anche essere omesso. La gestione del truststore è sufficiente a stabilire i singoli fruitori autorizzati.
- Se il truststore contiene la CA emittente dei certificati utilizzati dai fruitori, l'autorizzazione puntuale non è possibile a meno di non procedere con la registrazione puntuale degli applicativi fornendo i singoli certificati necessari per l'identificazione (:numref:`modipa_applicativo_esterno_fig`).

   .. figure:: ../_figure_scenari/modipa_applicativo_esterno.png
    :scale: 80%
    :align: center
    :name: modipa_applicativo_esterno_fig

    Configurazione applicativo esterno (fruitore)

5. Lato erogatore si registra l'erogazione "PetStore", relativa all'API precedentemente inserita, indicando i dati specifci nella sezione "ModI PA Richiesta" (:numref:`modipa_erogazione_richiesta_fig`). In questo contesto vengono inseriti i dati necessari per validare le richieste in ingresso.

   .. figure:: ../_figure_scenari/modipa_erogazione_richiesta.png
    :scale: 80%
    :align: center
    :name: modipa_erogazione_richiesta_fig

    Configurazione richiesta dell'erogazione

La sezione "ModI PA Risposta" si utilizza per indicare i parametri per la produzione del token di sicurezza da inserire nel messaggio di risposta (:numref:`modipa_erogazione_risposta_fig`).

   .. figure:: ../_figure_scenari/modipa_erogazione_risposta.png
    :scale: 80%
    :align: center
    :name: modipa_erogazione_risposta_fig

    Configurazione risposta dell'erogazione



